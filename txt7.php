<?php include('head.php'); ?>

<div class="image-zoom-container-max">

	<div class="zoom-container-max">
		<a href="http://theembassy.info">
				<img src="images/txt7.jpg" />
		</a>
	</div>

    </div>

		<?php include('menutxt.php'); ?>

		<ul class="cat-nav">

				<li class="txt">En liten värld skapades framför Storans teaterestrad den där lördagen i  mitten av Mars. Några av våra intimaste vänner är med oss längst framme vid  scenkanten. Vänner som delar relevanta enskildheter. Relevanta för att de  handlar om ett ideologiskt och emotionellt släktskap till varandra och för  vår överväldigande affektion till Embassy. Någon på Göteborgs-Posten skulle ikväll antagligen klia sig i det  gråspretiga håret och vara "kritisk mot röstresurserna". Vi har dock svårt  att tro att någon ikväll skulle anse perfektion som den främsta anledningen  till att man älskar musik. I sådana fall bör de inte vara här, de borde ta en  buss till Göteborgs Operan och lämna oss andra ifred från stulna vinkningar  och falska leenden.</li>

				<li></li>

				<li class="txt">Vi vill hursomhelst inte se ett band som har spenderat timmar i replokalen,  polerat och nött. Det verkar vara allt för ofta, rätta oss om vi har fel,  ett sätt för många att kompromissa med branschens villkor, eller ställa upp  på någon journalists slätstrukna krav om ett fulländat scenframträdande.  Förlåt, men vakna upp jävla hippies. För Fredriks vindburna,  anti-testosteronrusande och alltid lika flyktiga röst som låter som att den  hela tiden är på väg i nya riktningar, nya okända mål, är kanske en av de  allra vackraste röster vi någonsin har hört. Och om den nu är himmelska  längder från tonskalan, så undrar vi en sak: har ni någonsin hört Stephen  Pastel ta ton? Vi älskar förbehållningslöst Pastels musik och Stephen  Pastels röst, den håller svettiga rockjournalisters självupptagna vrål på  planetdistans från vårt territorium. Fredrik Lindsons röst har en utsökt  egenskap att få våra kärleksberusade hjärtan att slå ett extra slag, OAVSETT  om den ljuder från ett massivt surround-system eller från högtalaren i något  av våra rum. </li>

				<li></li>

				<li class="txt">Embassy kommer antagligen aldrig förändra världen i någon större skala, vi  tror inte - längre - att något band kommer att göra det. Men vi är övertygade om att den kan förändra oss. Och gör det. Den kan få oss att  ifrågasätta våra personliga föreställningar, fungera som en estetisk  ledstjärna i en förvirrad värld. Den kan trösta när det känns som att livet  håller på att närma sig ett steg mot de mörka molnen i vår omvärld. Ett sätt  att ge oss tillbaka några av våra förlorade drömmar.</li>

				<li></li>

				<li class="txt">Denna kväll spelar de 3 nya låtar. En av dessa oemotståndliga låtar tror vi  heter "Information" och har fungerat som det proverbiala talket på  dansgolvet på alla fester vi har varit på de senaste två veckorna. Vi är  numera - mer än någonsin - helt övertygade om att Embassy är en relevant  konstform. </li>

				<li></li><li></li><li></li><li></li>

				<li>~ Josef och Joel 2004</li>
		</ul>
	</div>

</div>

</body></html>
